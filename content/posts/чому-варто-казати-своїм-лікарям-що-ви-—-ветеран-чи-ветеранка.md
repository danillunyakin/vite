---
title: "Чому варто казати своїм лікарям, що ви — ветеран чи ветеранка? "
date: 2025-11-12
image: /assets/images/2.jpg
---
<!--StartFragment-->

Ветерани та ветеранки мають право на низку безоплатних медичних послуг. Саме тому, важливо повідомити свого лікаря про ветеранський статус. Так фахівець зможе врахувати ваш досвід: поранення, стрес, бойові травми, психічне навантаження. І направити вас на послуги, які для вас покриває держава — через Програму медичних гарантій.

Усі ці послуги є безкоштовними для усіх громадян України. Що входить?

Персоналізоване лікування: індивідуальні плани для управління здоров’ям, врахування груп ризику.

Розширений скринінг: діагностика станів, пов’язаних з бойовими діями, зокрема черепно-мозкових травм або посттравматичних розладів.

Психологічна допомога: індивідуальна та групова терапія, когнітивно-поведінкова терапія, керування стресом для боротьби з ПТСР чи депресією.

Лікування бойових травм і хронічних станів: консультації з вузькими спеціалістами: ортопедами-травматологами, неврологами, кардіологами та іншими фахівцями.

Реабілітація: відновлення після травм, операцій чи хронічних хвороб.

Терапія опорно-рухової системи: лікування артриту, артрозу, захворювань суглобів.

Стаціонарне лікування за Програмою медичних гарантій, зокрема:

кардіологія — серцеві захворювання, гіпертензія;

неврологія — наслідки черепно-мозкових травм, неврологічні розлади;

інфекційні хвороби — туберкульоз, інші інфекції;

пульмонологія — хвороби легень;

гастроентерологія — захворювання шлунково-кишкового тракту.

До безкоштовних послуг у лікарні також входять:

лабораторні тести;

діагностика (ЕКГ, УЗД, КТ, МРТ, рентген);

знеболювальна терапія;

ліки з Національного переліку та закуплені МОЗ;

інтенсивна терапія;

харчування під час перебування в стаціонарі.

Психологічна підтримка: індивідуальна і групова терапія

Як скористатися?

На прийомі повідомте лікаря, що маєте ветеранський статус, інвалідність внаслідок війни.

Отримайте направлення або консультацію.

Пройдіть лікування або реабілітацію безоплатно у закладах із контрактом НСЗУ.

Інфокампанія «Можливості для ветеранів та ветеранок» реалізовується в межах партнерства Мінветеранів та Програми реінтеграції ветеранів, яку втілює IREX за підтримки Державного департаменту США.

<!--EndFragment-->