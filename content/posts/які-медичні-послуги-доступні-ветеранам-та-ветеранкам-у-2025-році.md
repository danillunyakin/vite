---
title: Які медичні послуги доступні ветеранам та ветеранкам у 2025 році
date: 2025-11-12
image: /assets/images/1.jpg
---
<!--StartFragment-->

У [](<>)2025-му НСЗУ розширив перелік безоплатних сервісів із первинної медичної допомоги. Розʼяснюємо які послуги доступні для громадян.

Які безплатні медпослуги можна отримати?

Індивідуальний план спостереження та лікування:

обстеження, діагностика, профілактичні огляди.

Скринінг на наслідки бойових дій:

гіпертонія, хронічний біль, хвороби органів травлення тощо.

Психологічна допомога та психотерапія:

консультації психіатра, психолога, психотерапевта,

індивідуальні та групові сесії,

когнітивно-поведінкова терапія,

програми для боротьби з тривожністю та депресією.

Лікування хронічних станів та бойових травм:

– консультації ортопеда, невролога, хірурга,

– лікування артриту, артрозу, травм суглобів,

– підтримка після ампутацій, догляд за протезами.

Реабілітація:

– індивідуальний реабілітаційний план,

– консультації лікаря фізичної та реабілітаційної медицини,

– вправи для відновлення після травм і хвороб.

Медикаментозне лікування:

– препарати для знеболення,

– засоби для лікування неврологічних та психоемоційних розладів

Допомога у боротьбі із залежностями.

Діагностика й лікування порушень зору та слуху.

Послуги можна отримати за місцем перебування/проживання або за допомогою телекомунікацій, якщо дозволяє стан. Проект стартував 1-го березня 2025 року, до нього приєдналися майже 1000 медзакладів.

Які зміни у сфері реабілітації у 2025 році?

Ветерани та ветеранки з множинними ампутаціями отримали більше часу на якісне відновлення. Кількість стаціонарних курсів збільшили до 26 циклів на рік.

У всіх інших випадках зберігається діапазон від 2 до 8 циклів (для дітей — до 4) залежно від складності випадку. Один цикл триває щонайменше 14 днів.

З'явився доступ до монопослуг. Це послуга в реабілітації, коли пацієнт отримує необхідну допомогу від одного виду терапії, яку надає відповідний фахівець: фізичний терапевт, ерготерапевт, терапевт мови та мовлення.

Інфокампанія «Можливості для ветеранів та ветеранок» реалізовується в межах партнерства Мінветеранів та Програми реінтеграції ветеранів, яку втілює IREX за підтримки Державного департаменту США.

<!--EndFragment-->