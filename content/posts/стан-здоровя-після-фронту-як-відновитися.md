---
title: "Стан здоров'я після фронту: як відновитися"
date: 2025-11-12
image: /assets/images/4.jpg
---
<!--StartFragment-->

Після повернення до цивільного життя у ветеранів та ветеранок може погіршитися стан здоров'я. Тривалі фізичні навантаження та вплив токсичних речовин після обстрілів призводять до значних змін у роботі організму. Під час служби тіло та психіка працює в режимі виживання, мобілізуючи всі свої ресурси. А після повернення у цивільне життя відбувається розслаблення, і всі приховані раніше ознаки перевантажень починають проявлятися.

Щоб зменшити наслідки бойових дій, в Україні діють державні програми для фізичного та психологічного відновлення.

Медична допомога

Пакет безоплатних послуг від сімейних лікарів для ветеранів та ветеранок передбачає:

Індивідуальний план спостереження та лікування, обстеження, діагностика, профілактичні огляди з урахуванням стану здоров’я Захисників і Захисниць

Скринінг на стани, які пов’язані з наслідками бойових дій (посттравматичний стресовий розлад, гіпертонічна хвороба, хронічний больовий синдром, хвороби органів травлення тощо)

Надання розширених послуг з психологічної допомоги і психотерапії та скерування за необхідності на консультації з лікарем-психіатром, психологом або психотерапевтом

Супровід та лікування хронічних станів і наслідків бойових травм, забезпечення консультацій у вузькопрофільних фахівців для подальшого лікування

Виявлення порушень зору та слуху та подальший супровід із забезпеченням своєчасного консультування і лікування

Участь в розробці та виконанні індивідуального плану реабілітації для пацієнтів з посттравматичними станами

Призначення медикаментів для лікування хронічного больового синдрому та контролю неврологічних і психоемоційних розладів

Спостереження під час боротьби з залежностями

Забезпечення консультації соцпрацівника стосовно медичних та соціальних послуг

Стоматологія

У медзакладах, які мають договір з НСЗУ, ветеранам і ветеранкам безкоштовно доступні такі послуги:

лікування зубів

зубопротезування (за направленням стоматолога)

Психологічна підтримка

У Захисників та Захисниць є можливість скористатися такими послугами:

Індивідуальні або групові консультації з психологом

Психотерапія

Консультація психіатра та медикаментозне лікування

Отримати ці послуги можна через сімейного лікаря (у межах пакету НСЗУ) або у фахівця з реєстру: [https://mva.gov.ua/.../perelik-subektiv-nadannya-poslug...](https://l.facebook.com/l.php?u=https%3A%2F%2Fmva.gov.ua%2Fveteranam%2Fperelik-subektiv-nadannya-poslug-vkluchenih-do-reestru-subektiv-nadannya-poslug-iz-psihologichnoi-dopomogi-dlya-veteraniv-i-chleniv-ih-simey%3Ffbclid%3DIwZXh0bgNhZW0CMTAAYnJpZBExU1Ayb0lDVW5kYU9CRm15b3NydGMGYXBwX2lkEDIyMjAzOTE3ODgyMDA4OTIAAR6qCCV6wWA-B22TtwE7at-wlXcvajqjuL-nfV5EesVX67sm5pgcPIsznQ6v7Q_aem_BcP8UVCypJVfXUh-1kLozQ&h=AT12NHm2eQS55I_cRpUOv-Peqk9WI3AYF3LRXIaqUBCnVfqNTvEyjASDVq8I5_-f4vuGbOjsZ-nDZDCo-i9Gci4CuRcQMY1h5ASFKivxX34X_IgvQZn4Lh2j6ZlXii0RhSYROszyG9Q_POeA&__tn__=-UK-R&c[0]=AT13spzsH8GXFFZPnCrysnuGOZMpDn3JrAEuLJ4CRTvMxet6y6WuOae5inFeqUgsgGFVh98mPRq7OEsA-iSYKaSFnUf4Cka1cItk9KAr1qz6N5nyEljMT_t4F0_SaYj8N4yVP97hNubYlftGSKcimJi1YjhvjKxDtcFTCH7N2T-NBHSoj6USiEMV7__uLx0qrIfomfDA8ulr5MUj4w_-xiG54A). Звернутися можна самостійно або через сімейного лікаря. Міністерство у справах ветеранів відшкодовує вартість цих послуг.

Скільки триває відновлення

Термін відновлення залежить від характеру травм і захворювань. Однак регулярне обстеження, лікування й реабілітація допомагають швидше стабілізувати фізичний та психічний стан.

Інфокампанія "Можливості для ветеранів та ветеранок" реалізовується в межах партнерства Мінветеранів та Програми реінтеграції ветеранів, яку втілює IREX за підтримки Державного департаменту США.

<!--EndFragment-->