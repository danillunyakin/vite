---
title: "Лікування набутих під час служби хвороб: у яких випадках і як можна
  отримати допомогу"
date: 2025-11-12
image: /assets/images/3.jpg
---
<!--StartFragment-->

Медичні заклади по всій Україні доєднуються до ініціативи Міністерства у справах ветеранів, Міністерства охорони здоров’я та Національної служби здоров’я України, які розширюють доступ до безкоштовного лікування для ветеранів і ветеранок.

Ця програма створена, аби підтримати Захисників і Захисниць у лікуванні хвороб і травм, отриманих під час військової служби, та забезпечити якісну реабілітацію. Які послуги до неї входять?

Персоналізоване лікування: індивідуальні плани для управління здоров’ям, врахування груп ризику.

Розширений скринінг: діагностика станів, пов’язаних з бойовими діями, зокрема черепно-мозкових травм або посттравматичних розладів.

Психологічна допомога: індивідуальна та групова терапія, когнітивно-поведінкова терапія, керування стресом для боротьби з ПТСР чи депресією.

Лікування бойових травм і хронічних станів: консультації з вузькими спеціалістами: ортопедами-травматологами, неврологами, кардіологами та іншими фахівцями.

Реабілітація: відновлення після травм, операцій чи хронічних хвороб.

Терапія опорно-рухової системи: лікування артриту, артрозу, захворювань суглобів.

Стаціонарне лікування за Програмою медичних гарантій, зокрема:

кардіологія — серцеві захворювання, гіпертензія;

неврологія — наслідки черепно-мозкових травм, неврологічні розлади;

інфекційні хвороби — туберкульоз, інші інфекції;

пульмонологія — хвороби легень;

гастроентерологія — захворювання шлунково-кишкового тракту.

До безкоштовних послуг у лікарні також входять:

лабораторні тести;

діагностика (ЕКГ, УЗД, КТ, МРТ, рентген);

знеболювальна терапія;

ліки з Національного переліку та закуплені МОЗ;

інтенсивна терапія;

харчування під час перебування в стаціонарі.

Як отримати медичну допомогу?

Зверніться до сімейного або лікуючого лікаря, щоб отримати направлення до спеціаліста чи стаціонару.

Екстрена госпіталізація — у критичних випадках викликайте екстрену медичну допомогу (103 або 112).

Самостійне звернення — у невідкладних ситуаціях звертайтеся до лікарні напряму.

Важливо! Будь-яке вимагання додаткової плати за ці послуги є незаконним. Якщо ви зіштовхуєтеся з такими ситуаціями, звертайтеся до НСЗУ за номером 16-77 для захисту своїх прав.

Інфокампанія «Можливості для ветеранів та ветеранок» реалізовується в межах партнерства Мінветеранів та Програми реінтеграції ветеранів, яку втілює IREX за підтримки Державного департаменту США.

<!--EndFragment-->